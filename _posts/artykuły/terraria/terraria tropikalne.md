---
title: 'Terrarium tropikalne'
excerpt: 'To jedno z pierwszych i wciąż dostępnych do publicznego oglądania terrariów w naszym sklepie. Unikalny kawałek południowo amerykańskiego lasu deszczowego z występującymi tam naturalnie paprociami,mchami,czy epifitycznymi bromeliami.'
coverImage: '/tropikalne1.jpg'
date: '21.05 2021r.'
---

To jedno z pierwszych i wciąż dostępnych do publicznego oglądania terrariów w naszym sklepie.

Unikalny kawałek południowo amerykańskiego lasu deszczowego z występującymi tam naturalnie paprociami,mchami,czy epifitycznymi bromeliami.

Wilgotność sięgająca przez większość czasu ok.70-100% wspomagana jest przez dwa niezależnie od siebie działające systemy : zraszania i sztucznego cieku wodnego. Pierwszy z nich oparty jest przede wszystkim na specjalnych wysokociśnieniowych pompach, które pod wysokim ciśnieniem transportują wodę do specjalnej dyszy w której laserowo wypalany otwór pozwala na przepuszczenie takiej ilości wody,że w efekcie na zewnątrz wydobywają się tak małe drobiny wody,że widzimy ją praktycznie w postaci pięknej i "aktywnej" mgły. Podstawowym budulcem jest tu specjalne podłoże wykonane z recyklingowanych butelek typu "pet". Specyficzna struktura wykonanych tą techniką gałęzi,lian,czy mat powoduje idealną "czepliwość" do nich wszelkich roślin epifitycznych ,które w naturze nie rosną w typowy sposób (nie potrzebują ziemi,a przyczepiają się korzeniami do różnych dostępnych w naturze form tj.gałezie,czy pnie drzew). Tak zinterpretowany kawałek dżungli zamieszkują między innymi pieknie ubarwione i kolorowe płazy z rodziny Dendrobatidae (drzewołazowate). Te małe żabki pomimo niewielkich rozmiarów,nie są bezbronne.Wyposażone przez naturę w specjalne toksyny,są w stanie bardzo szybko zniechęcić do "konsumpcyjnych" zapędów niejednego chętnego. Ich trujące właściwości docenili rdzenni mieszkańcy dżungli,którzy w ich toksycznej substancji maczają specjalne strzałki,które wydmuchiwane podczas polowania w ciągu kilkunastu sekund pozbawiają świadomości,a nawet życia trafione nią zwierzę. Wiele z gatunków tych żabich "klejnocików"znalazło miejsce w hobbystycznych terrariach swoich właścicieli i dzięki temu stanowią jeden z najpiękniejszych obiektów obserwacji.

Zapraszamy do oglądania opisanego zbiornika informując jednocześnie,że wspomniany materiał użyty do jego stworzenia jest dostępny w naszym sklepie,a wszelkie wskazówki jak za jego pomocą stworzyć w domu ten mały kawałek żyjącej zieleni, otrzymacie Państwo od naszego personelu.

![terrarium-tropikalne](/tropikalne1.jpg)