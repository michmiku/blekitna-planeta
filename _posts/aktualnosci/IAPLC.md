---
title: 'The International Aquatic Plants Layout Contest - pasja i prestiż'
excerpt: 'The International Aquatic Plants Layout Contest (IAPLC), czyli międzynarodowy konkurs na aranżację akwarium roślinnego, uchodzi za najbardziej prestiżową imprezę tego typu. Jego organizatorem jest Aqua Design Amano (ADA,) firma stworzona przez japońskiego prekursora i mistrza podwodnej kreacji Takashi Amano. W tym roku do konkursu zgłosiło się ponad 2336 akwarystów z 68 krajów zaś z polskich uczestników najwyżej został sklasyfikowany nasz kolega Marcin Zając, który zajął 67 miejsce.'
coverImage: '/kot.png'
date: '25.04 2021r.'
---

# Konkurs akwarystyczny ADA IAPLC 2016

The International Aquatic Plants Layout Contest (IAPLC), czyli międzynarodowy konkurs na aranżację akwarium roślinnego, uchodzi za najbardziej prestiżową imprezę tego typu. Jego organizatorem jest Aqua Design Amano (ADA,) firma stworzona przez japońskiego prekursora i mistrza podwodnej kreacji Takashi Amano. W tym roku do konkursu zgłosiło się ponad 2336 akwarystów z 68 krajów zaś z polskich uczestników najwyżej został sklasyfikowany nasz kolega Marcin Zając, który zajął 67 miejsce.

# Takashi Amano i jego akwaria

Przedmiotem konkursu IAPLC jest akwarium naturalne, które nawiązuje do japońskiej sztuki komponowania ogrodów, wzorującej na naturalnych krajobrazach – stąd nazwa. Styl ten stworzył Japończyk Takashi Amano, który dla wielu miłośników akwarystyki był i jest niekwestionowanym autorytetem w zakładaniu akwariów roślinnych. Człowiekiem, który z dziedziny tej uczynił prawdziwą sztukę.

Amano był nie tylko miłośnikiem akwarystyki, ale też utalentowanym fotografem oraz dobrym obserwatorem przyrody i niewątpliwie miał duszę artysty. Dzięki temu udało mu się opracować koncepcję tworzenia podwodnych ogrodów, całkowicie odmienną od istniejących. W przeciwieństwie na przykład do bardzo popularnych zbiorników holenderskich jego prace odznaczały się wręcz surową prostotą. Najlepiej widać to w stylu Iwagumi, w którym do aranżacji bywa używany jeden rodzaj skały i jeden gatunek rośliny.

Zamiłowanie Amano do akwarystyki nie ograniczyło się do kreowania oryginalnych, atrakcyjnych zbiorników. W 1984 roku założył firmę Aqua Design Amano (ADA), która specjalizuje się artykułach przydatnych przy zakładaniu akwariów naturalnych. Wytwarzane przez nią podłoża czy systemy nawożenia znane są i cenione na całym świecie. Takashi Amano zmarł 2015.08.04 w wieku 61 lat w wyniku powikłań po zapaleniu płuc.

# IAPLC – konkurs dla każdego

Pierwszy międzynarodowy konkurs na aranżację akwarium roślinnego, International Aquatic Plants Layout Contest (w skrócie nazywany IAPLC) odbył się w 2001 roku. Od tej pory cieszy się on niezmienną popularnością a zdobycie Gran Prix jest marzeniem wielu akwarystów na świecie.

W konkursie może wziąć udział każdy wielbiciel akwarystyki. Jeden uczestnik może zgłosić tylko jedną kompozycję. Zgłoszenia nadsyłane są w postaci fotografii stworzonego zbiornika . Zdjęcie aranżacji powinno być wykonane z przodu, tak by obejmowało całość zbiornika. Nadesłana praca powinna być oryginalna – plagiaty nie są mile widziane – i nie zgłaszana do innych konkursów, również do wcześniejszych edycji IAPLC.

W tym roku w konkursie wzięło udział 2336 uczestników z 68 krajów, między innymi z Japonii, Chin, Brazylii, Wietnamu, Francji, Hiszpanii, Indonezji, Niemiec, Rosji, Turcji, Meksyku, Stanów zjednoczonych, Chorwacji i oczywiście z Polski. Jak zwykle najliczniej reprezentowane były kraje azjatyckie a zwłaszcza ojczyzna Takashi Amano. Z Kraju Kwitnącej Wiśni nadeszło niemal 700 prac, dając tym samym Japonii pierwsze miejsce pod względem liczby uczestników konkursu. Na drugim miejscu znalazły się Chiny (ponad 500 prac), na trzecim Indie (blisko 200 prac) a na czwartym Indonezja (ponad 100 prac). Polskę reprezentowało 39 osób.

Zdobywcą nagrody główniej został Japończyk Takayuki Fukada – już po raz drugi z rzędu. Najlepszym Europejczykiem był Martial Hervy z Francji, który uplasował się na 13 miejscu. Z Polaków najlepiej wypadł – jak już wspomnieliśmy – Marcin Zając, zajmując 67 lokatę. Pełna klasyfikacja reprezentantów Polski przedstawia się następująco:

miejsce 67 – Marcin Zając \
miejsce 114 – Michał Jaskowiak \
miejsce 132 – Mikołaj Weterle \
miejsce 184 – Marcin Bielak \
miejsce 192 – Marcin Wnuk \
miejsce 228 – Adam Paszczela \
miejsce 231 – Marek Marzoch \
miejsce 250 – Paweł Mielniczek \
miejsce 375 – Grzegorz Grzegorowski \
miejsce 396 – Marek Koziorowski \
miejsce 411 – Piotr Balcer \
miejsce 497 – Maciej Musiał \
miejsce 578 – Marcin Gadomski \
miejsce 611 – Marcin Ratajczak \
miejsce 630 – Adam Golik \
miejsce 647 – Dawid Szczepański \
miejsce 660 – Konrad Michalski \
miejsce 668 – Olaf Balcer \
miejsce 674 – Filip Kluzowicz \
miejsce 806 – Dawid Wyciślik \
miejsce 864 – Mateusz Salawa \
miejsce 925 – Tomasz Suchodolski \
miejsce 1029 – Patrycja Przygoda \
miejsce 1045 – Iwona Paszczela \
miejsce 1155 – Ryszard Brożyński \
miejsce 1165 – Dariusz Jaszczyszyn \
miejsce 1228 – Agnieszka Sendorek \
miejsce 1249 – Bartosz Głębocki \
miejsce 1316 – Mateusz Zdyb \
miejsce 1369 – Franciszek Leśniewski \
miejsce 1429 – Kamil Sobala \ 
miejsce 1468 – Rafał Klocek \
miejsce 1570 – Kacper Salawa \ 
miejsce 1604 – Maciej Kaczmarz \ 
miejsce 1897 – Jakub Wilczyński \
miejsce 1977 – Michał Rekowski \ 
miejsce 1992 – Miłosz Krzeczek \ 
miejsce 1995 – Mirosław Dzikowski \
Autor: Jacek P. Narożniak 