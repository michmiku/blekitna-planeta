---
title: 'Akcja adopcyjna "przygarnij kociaka"'
excerpt: 'W dniu 23.11. przy aktywnej pomocy zaprzyjaźnionego Towarzystwa Dog Rescue z Lednicy, odbyła się na terenie naszego sklepu pierwsza ( z pewnością nie ostatnia) akcja adopcyjna, której głównym założeniem było odnalezienie nowego domu dla bezdomnych kilkumiesięcznych kociąt.'
coverImage: '/akcja4.jpg'
date: '25.04 2021r.'
---

W dniu 23.11. przy aktywnej pomocy zaprzyjaźnionego Towarzystwa Dog Rescue z Lednicy, odbyła się na terenie naszego sklepu pierwsza ( z pewnością nie ostatnia) akcja adopcyjna, której głównym założeniem było odnalezienie nowego domu dla bezdomnych kilkumiesięcznych kociąt.

Maluchy będące na codzień pod opieką wspaniałych wolontariuszy z Dog Rescue zawitały do nas przed południem wywołując pierwsze "ochy" i "achy" przebywających już w sklepie nowych,potencjalnych opiekunów. Nadmienić wypada,że dzięki ulotkom i plakatom akcja została szeroko rozpropagowana nie tylko w samym sklepie, ale także na terenie hipermarketu TESCO (gdzie mieści się Błękitna Planeta), stąd w niedzielę już od wczesnych godzin porannych na przyjazd kociąt oczekiwało kilka cierpliwych rodzin, chętnych do przygarnięcia maluchów.

Przez kilka godzin trwania akcji uznaniem i nowym domem zostało obdarowanych osiem kociaków,co jak na pierwszą tego typu imprezę w naszym sklepie,wydaje się być sporym sukcesem,a zarazem naszą radością,że zwierzęta którym nie poszczęściło się na samym starcie ich życia,teraz znalazły swoje miejsce w nowych domach,wśród miejmy nadzieję kochających je ludzi. Akcję profesjonalnie poprowadzili przedstawiciele Towarzystwa "DR",którzy po wstępnym wywiadzie, podpisywali z potencjalnymi chętnymi umowę adopcyjną. Taka procedura pozwala zminimalizować przypadkowość w wyborze nowych właścicieli dla kociąt.

Chcielibyśmy serdecznie podziękować Pani Barbarze Jelonek, która jako przedstawiciel TESCO nie tylko wyraziła zgodę na przeprowadzenie tej akcji,ale także osobiście zareklamowała kilka kociąt na tyle skutecznie,że te znalazły nowych opiekunów.

Całej akcji towarzyszyła ponadto animatorka z firmy Royal Canin pomagająca nowym właścicielom dobrać pokarmy dla ich nowych podopiecznych.

Z nowym rokiem planujemy kolejne podobne imprezy o których odpowiednio wcześniej będziemy wszystkich informować.

Zapraszamy do obejrzenia zdjęciowej dokumentacji z tego dnia.

![akcja-adopcyjn](/akcja1.jpg)
![akcja-adopcyjn](/akcja2.jpg)
![akcja-adopcyjn](/akcja3.jpg)
![akcja-adopcyjn](/akcja4.jpg)
![akcja-adopcyjn](/akcja5.jpg)