---
title: "Moje pierwsze akwarium cz. 1 - wstęp"
excerpt: "Do założenia akwarium słodkowodnego nie wystarczą tylko dobre chęci, chociaż zapał też będzie przydatny. Istotna jest przede wszystkim wiedza jak to zrobić. Z czasem będziemy zdobywać doświadczenie, jednak pierwsze kroki warto stawiać przy pomocy na przykład naszego poradnika,w którym postaramy sie przedstawić cykl artykułów z dziedziny szeroko pojętej akwarystyki."
coverImage: "/MZ_027.jpg"
date: "21.05 2021r."
---

Do założenia akwarium słodkowodnego nie wystarczą tylko dobre chęci, chociaż zapał też będzie przydatny. Istotna jest przede wszystkim wiedza jak to zrobić. Z czasem będziemy zdobywać doświadczenie, jednak pierwsze kroki warto stawiać przy pomocy na przykład naszego poradnika,w którym postaramy sie przedstawić cykl artykułów z dziedziny szeroko pojętej akwarystyki.

Kupując akwarium powinniśmy zastanowić się, czemu ma służyć, ile mamy na nie miejsca oraz czy chcemy w nim hodować jeden czy wiele gatunków. Akwarium hodowlane będzie się znacząco różnić od akwarium typowo dekoracyjnego. Bardzo popularne są teraz akwaria holenderskie, w których ważniejsze od ryb są rośliny. Akwarium słodkowodne jest na pewno łatwiejsze w utrzymaniu i tańsze od akwarium morskiego, dlatego takie polecamy dla początkujących akwarystów. Zawsze warto zainwestować w dobrej jakości akwarium, gdyż wtedy posłuży nam przez długie lata. Podobnie w przypadku wyposażenia oszczędność na sprzęcie może nie być opłacalna. A gdy wspominamy o opłacalności, to warto wiedzieć, że niezbędne będzie również ustalenie budżetu i obliczenie ile będzie nas kosztowało nasze pierwsze akwarium.

Każde przenoszenie akwarium nie służy dobrze roślinom i rybom, dlatego powinniśmy zdać sobie sprawę z tego, że powinno być urządzone na stałe. Musimy zapewnić sobie wygodny dostęp do niego, tak aby prace pielęgnacyjne nie były dla nas uciążliwe.Dlatego też musimy wiedzieć na jak duże akwarium możemy sobie pozwolić. Istnieje zasada,która mówi, że na jedną rybkę powinno przypadać pięć litrów wody. Tą zasadą powinniśmy się kierować w pierwszej kolejności. Gdy już wybierzemy rodzaj akwarium i odpowiednie miejsce możemy zaplanować zestaw ryb, które możemy posiadać.

Następnie powinniśmy zakupić odpowiednie urządzania. Podstawowym wyposażeniem akwarium jest termometr z odpowiednim uchwytem, oświetlenie, grzałka, napowietrzanie i filtr. Niezbędne będą również urządzenia pomocnicze, takie jak przyrządy do czyszczenia, siatki do połowu czy pojemniki na pokarm dla ryb.

Urządzanie akwarium wymaga przemyślenia, przygotowania i przedsięwzięcia odpowiednich środków ostrożności.
