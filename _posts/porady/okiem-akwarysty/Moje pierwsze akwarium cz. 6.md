---
title: 'Moje pierwsze akwarium cz. 6 - jak dobieramy rybki?'
excerpt: 'Jakie akwarium wybrać? Wbrew pozorom nie jest to błahe pytanie. Jak się okazuje nie zawsze dokonujemy przemyślanego wyboru. To zaś może być przyczyną późniejszych rozczarowań.'
coverImage: '/akcja4.jpg'
date: '21.05 2021r.'
---

# Ile ryb w akwarium?

 Na pytanie o to, ile rybek można trzymać w akwarium nie ma jednoznaczniej odpowiedzi. Istnieją co prawda pewne sposoby obliczania maksymalnego zarybienia akwarium, np. mnożenie długości rybek przez określoną objętość wody. Problem w tym, że nie uwzględniają one pewnych istotnych elementów.


# Co należy wziąć pod uwagę określając liczbę ryb w akwarium?

 Oczywiście wielkość rybek jest bardzo ważna, gdy określamy maksymalne zarybienie naszego akwarium. Nie mniej jednak nie jest to jedyne kryterium. Musimy na przykład wziąć pod uwagę to, czy wybrane przez nas gatunki żyją ławicach czy też prowadzą samotny tryb życia, a może łączą się w stałe pary. Są terytorialne czy też nie?

 Łatwo się domyśleć, że więcej w naszym zbiorniku zmieścimy rybek stadnych niż samotników z natury. Stadne rybki bowiem niejako preferują życie w pewnym zagęszczeniu, czego nie da się powiedzieć o samotnych terytorialistach. W przypadku tych drugich wszelkie próby przekroczenia dopuszczalnej liczby osobników w akwarium o danym litrażu mogą nawet skończyć się tragedią.

 Nie możemy też ignorować temperamentu rybek. Przedstawiciele niektórych gatunków są na przykład bardzo ruchliwi i potrzebują sporo miejsca do pływania. Dlatego nie może być ich w akwarium zbyt dużo, nawet jeśli żyją w stadzie. Istnieją też ryby, które wykazują agresję nawet wobec przedstawicieli obcych gatunków - w skrajnych przypadkach może to oznaczać, iż w zbiorniku pływa wyłącznie jedna ryba lub jedna para ryb (samiec i samica).

 Jest jeszcze kwestia tego, gdzie żyją wybrane przez nas rybki. Niektóre gatunki pływają niemal wyłącznie przy powierzchni wody, inne w toni wodnej, a jeszcze inne preferują dno zbiornika (oczywiście są i takie, które penetrują wszystkie te warstwy). Jeśli wybierzemy gatunki z każdej strefy, to możemy w akwarium pomieścić więcej rybek – gdyż nie będą sobie nawzajem przeszkadzać – niż wtedy, gdy zdecydujemy się na gatunki z jednej strefy. Oczywiście jest to możliwe tylko w odpowiednio dużych zbiornikach.


# A co z przelicznikami zarybienia akwarium?

 Spotkać się możemy z różnymi sposobami obliczania maksymalnego zarybienia. Andrzej Sieniawski w jednej ze swoich książek poświęconych akwarystyce podaje, iż na każdy centymetr dorosłej ryby powinno przypadać około 2 litry wody. Jeśli jednak wysokość ryby wynosi 2-4 centymetry doliczamy 1/4 ilości wody, która nam wyszła. Jeśli wysokość przekracza 4 centymetry doliczamy 1/2 ilości wody.

 Jak jednak, jak to już na samym wstępie zasugerowałem, ten i inne sposoby obliczania maksymalnego zarybienia akwarium to jedynie wskazówka. Przydają się – nie da się temu zaprzeczyć – ale nie należy wyniku obliczeń traktować jak wyroczni. Ostateczne liczbę mieszkańców naszego zbiornika ustalimy, gdy weźmiemy pod uwagę czynniki, o których pisałem pierwszej części tego artykułu.