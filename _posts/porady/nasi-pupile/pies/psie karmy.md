---
title: 'Psie karmy'
excerpt: 'Karm dla psów na sklepowych półkach jest wiele? Którą z nich wybrać dla swojego pupila? Choć świeżo upieczeni psi opiekunowie mogą mieć z tym pewne problemy, nie jest to ogólnie mówiąc bardzo trudnym zadaniem. Na jakie cechy karm zwracamy uwagę?'
coverImage: '/akcja4.jpg'
date: '21.05 2021r.'
---

Karm dla psów na sklepowych półkach jest wiele? Którą z nich wybrać dla swojego pupila? Choć świeżo upieczeni psi opiekunowie mogą mieć z tym pewne problemy, nie jest to ogólnie mówiąc bardzo trudnym zadaniem. Na jakie cechy karm zwracamy uwagę?


# Karma dla psa – mokra czy sucha? 

Wybrać mokrą czy suchą karmę dla psa? To pytanie chyba zadajemy sobie jako pierwsze (a może się mylę). Znam ludzi, którzy podają tylko pierwszą z nich, jak i takich, których pupil dostaje wyłącznie drugą. Osobiście preferuje karmy suche, mokre traktując jako dodatek do diety. Dlaczego?

Sucha karma dla psów zdaje się mieć więcej zalet w porównaniu z mokrą. Łatwiej ją dobrać do indywidualnych potrzeb pupila, korzystnie wpływa na stan uzębienia zwierzaka, długo zachowuje Świeżość i wartości odżywcze, łatwiej ją przechowywać i jest proporcjonalnie tańsza. Mokra karma dla psów występuje za to w dużo większej gamie smakowej, gdyż do jej produkcji używa się różnorodnych gatunków mięs i innych dodatków.

 

# Karma dla psa – według jego potrzeb!

Drugą kwestią jest dobranie karmy dla psa, uwzględniając jego indywidualne potrzeby. Tutaj przede wszystkim bierzemy pod uwagę wiek zwierzaka. Na każdym z trzech głównych etapów życia, czyli w okresie szczenięctwa, w wieku dojrzałym i na starość, nasz pupil ma nieco inne wymagania żywieniowe. Dlatego stworzone zostały karmy dla szczeniąt, karmy dla psów dorosłych oraz karmy dla psich seniorów.

Kolejnym ważnym kryterium wyboru karmy dla psa jest waga w wieku dorosłym. ze względu na masę ciała naszych pupili dzielimy na trzy cztery głównie grupy: psy małe, psy średnie, psy duże i psy olbrzymie. Dla każdej z ich wytwarza się karmy, ponieważ różnice między nimi dotyczą nie tylko wzrostu. Zwierzaki mają nieco inny metabolizm, tempo wzrostu, inną wielkość układu pokarmowego w stosunku do masy ciała itd.

I wreszcie trzecie kryterium, czyli indywidualne cechy fizyczne, jak prawidłowa lub nieprawidłowa waga, pewne problemy zdrowotne itp. I tutaj producenci wychodzą naprzeciw zapotrzebowaniu klientów wypuszczając takie produkty, jak karmy dla psów z nadwagą, karmy dla psów z alergią pokarmową czy karmy dla psów o wrażliwych przewodach pokarmowych.


# Karma dla psa – jakość jest ważna!

Mokra czy sucha karma dla psa – każda powinna być jak najlepszej jakości. A dobra jakość to przede wszystkim odpowiedni skład. Trudno uznać za wartościowy produkt, który zawiera przede wszystkim zboża w towarzystwie sztucznych barwników i dodatków smakowych. Warto zatem czytać etykiety. Wysoka cena karmy dla psa nie zawsze jest wyznacznikiem jej jakości, choć oczywiście za dobry produkt raczej zapłacimy więcej niż za słaby.