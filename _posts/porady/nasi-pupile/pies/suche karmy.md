---
title: 'Suche karmy - zalety'
excerpt: 'Pojawienie się na rynku zoologicznym suchych karm dla psów zrewolucjonizowało żywienie naszych czworonożnych przyjaciół, które stało się łatwiejsze niż kiedykolwiek wcześniej. Oczywiście produkty te mają swoich przeciwników, twierdzących między innymi, iż ich stosowanie jest przejawem lenistwa. A jednak suche karmy dla psów naprawdę mają liczne zalety.'
coverImage: '/akcja4.jpg'
date: '21.05 2021r.'
---

# Zalety suchych karm dla psów

Pojawienie się na rynku zoologicznym suchych karm dla psów zrewolucjonizowało żywienie naszych czworonożnych przyjaciół, które stało się łatwiejsze niż kiedykolwiek wcześniej. Oczywiście produkty te mają swoich przeciwników, twierdzących między innymi, iż ich stosowanie jest przejawem lenistwa. A jednak suche karmy dla psów naprawdę mają liczne zalety.


# Suche karmy dla psów – wygodne w stosowaniu

Tak, to prawda, że żywienie zwierzaka suchą karmą jest bardzo wygodne. Wystarczy nasypać ją do miski i już. Nie trzeba poświęcać czas i energię na komponowanie pełnowartościowych posiłków, dopasowanych do potrzeb żywieniowych pupila. Nie sądzę, by było w tym coś złego. Jeśli możemy sobie ułatwić życie, to dlaczego tego nie robić. A zaoszczędzony czas poświęcić na zabawę z czworonożnym przyjacielem.

Ogromna zaletą suchych karm dla psów jest to, że łatwo je transportować i przechowywać. Ma to związek ze zmniejszoną zawartością wody. Mniejsza wilgotność oznacza mniejszą objętość, czyli mniej miejsca zajmowanego przez produkt i jego mniejszą wagę. Oznacza też większą trwałość, czyli karma może być dłużej przechowywana, byle tylko w szczelnie zamkniętym opakowaniu.


# Suche karmy dla psów – pełnowartościowe diety dla każdego pupila

Największą jednak zaletą suchych karm dla psów jest to, że są pełnowartościową dietą dla każdego pupila (rzecz jasna mowa o produktach dobrej jakości). Bez względu na jego wiek i kondycję fizyczną, ponieważ producenci wychodzą naprzeciw konkretnym zapotrzebowaniom różnych czworonogów.

Szczenięta, psy dorosłe, osobniki z problemami zdrowotnymi – dla nich wszystkich coś się znajdzie na sklepowych półkach. Nie przeczę, że w niektórych przypadkach różnice między konkretnymi karmami dla psów są naprawdę niewielkie. Nie dotyczy to jednak wszystkich produktów, np. karm dla psów z różnych grup wagowych.


# Suche karmy dla psów – korzystny wpływ na zdrowie jamy ustnej zwierzaka

Korzystnego wpływu suchych karm na stan zdrowia psich pyszczków też nie można pominąć. Odpowiednio dobrana wielkość granulek zmusza zwierzaka do ich gryzienia. To z kolei przyczynia się do ścierania kamienia nazębnego, czyli czyszczenia zębów oraz masowania dziąseł.