---
title: 'Jak i czym pielęgnować kota?'
excerpt: 'Akcesoria do pielęgnacji dla kotów – będą nam potrzebne, ale to jakie kupimy zależy od tego, jakiego kota mamy. Nieco innej pielęgnacji wymagają zwierzęta długowłose, a innej krótkowłose. Podobnie jest z osobnikami wystawianymi na wystawach i te, które są wyłącznie domowymi pupilami.'
coverImage: '/kot.png'
date: '2021-03-16T05:35:07.322Z'
url: 'porady/nasi-pupile/kot/pies-czy-kot'
ogImage:
  url: '/public/kot.png'
---

# Akcesoria do pielęgnacji dla kotów

Akcesoria do pielęgnacji dla kotów – będą nam potrzebne, ale to jakie kupimy zależy od tego, jakiego kota mamy. Nieco innej pielęgnacji wymagają zwierzęta długowłose, a innej krótkowłose. Podobnie jest z osobnikami wystawianymi na wystawach i te, które są wyłącznie domowymi pupilami.

# Akcesoria do pielęgnacji futra dla kotów

Najwięcej troski wymaga zwykle okrywa włosowa naszych pupili. Głównie mamy na myśli tu koty długowłose, których szata – ogólnie mówiąc – wymaga szczególnej troski. Do pielęgnacji kociej sierści używamy przede wszystkim grzebienia lub szczotki – regularne czesanie jest bowiem najważniejszym zabiegiem.

Rodzaj szczotki czy grzebienia dla kota, który wybierzemy, zależy od typu okrywy włosowej naszego pupila. Koty krótkowłose o gęstym futrze, koty krótkowłose o znikomym podszerstku, długowłose z gęsta, wełnistą okrywą włosową czy długowłose o włosie jedwabistym i rzadkim – każdy z nich potrzebuje specyficznego „przyrządu” do czesania.

Co mamy do wyboru? Różnego rodzaju zgrzebła, szczotki i grzebienie o różnej długości i gęstości osadzenia zębów, rękawice do czesania dla kotów i szczotki gumowe. Powinny być tak dobrane, by rozczesywać włosy, usuwać włosy martwe i zapobiegać tworzeniu się kołtunów, ale nie wyrywać włosów żywych.

A skoro o kołtunach mowa, jeśli jesteśmy właścicielami długowłosego zwierzaka, przydać nam się może jeszcze specjalne urządzenie do rozcinania i usuwania kołtunów u kotów lub niewielkie nożyczki z zaokrąglonymi czubkami.

Nie zapomnijmy zaopatrzyć się w miękką ściereczkę lub waciki kosmetyczne, których możemy używać do usuwania zabrudzeń i przebarwień, np. wokół oczu (istotne zwłaszcza u kotów o jasnym umaszczeniu). W przypadku kotów krótkowłosych przyda nam się jeszcze miękka ściereczka jedwabna, aksamitna lub z irchy, którą użyjemy do nadawania kociej okrywie włosowej połysku.

# Akcesoria do pielęgnacji pazurów u kotów

Z akcesoriów do pielęgnacji kotów potrzebne nam będą przede wszystkim nożyczki albo cążki do przycinania pazurów. I w zasadzie nic więcej. W sklepach zoologicznych można natknąć się co prawda na pilniki do pazurów dla zwierząt, ale w przypadku kotów raczej są mało przydatne.

# Akcesoria do pielęgnacji jamy ustnej u kotów

Prócz wymienionych powyżej akcesoriów do pielęgnacji kotów możemy rozważyć jeszcze zakup szczoteczki do zębów dla kotów oraz specjalnej pasty do zębów dla kotów. Problem w tym, że nasi mruczący pupile niezbyt tolerują takie zabiegi, jak mycie zębów. Największe szanse powodzenia, gdy do tego zabiegu będziemy przyzwyczajać zwierzaka od małego.

# Akcesoria do pielęgnacji kocich uszów

Akcesoriami do pielęgnacji uszu są zwykłe waciki i patyczki kosmetyczne. Używamy ich wyłącznie do czyszczenia małżowiny usznej, a nie kanału słuchowego!