---
title: 'Wyprawka dla kota'
excerpt: 'Podejmując decyzję o powiększeniu rodziny o czworonożnego członka, musimy liczyć się z koniecznością zakupu pewnych niezbędnych dla niego rzeczy. Do sklepu zoologicznego po wyprawkę dla kota warto wybrać się zanim jeszcze zwierzak zawita do naszego domu.'
coverImage: '/kot.png'
date: '2021-03-16T05:35:07.322Z'
url: 'porady/nasi-pupile/kot/pies-czy-kot'
ogImage:
  url: '/public/kot.png'
---

Podejmując decyzję o powiększeniu rodziny o czworonożnego członka, musimy liczyć się z koniecznością zakupu pewnych niezbędnych dla niego rzeczy. Do sklepu zoologicznego po wyprawkę dla kota warto wybrać się zanim jeszcze zwierzak zawita do naszego domu.


# Karma i miski dla kota


Karma dla kota bez wątpienia należy do tych składowych kociej wyprawki, które zmuszeni jesteśmy zakupić wcześniej. Początkowo najlepiej karmić go tym, co jadł do tej pory, pamiętajmy więc by zapytać (lub nawet poprosić) chodowcę od którego bierzemy czworonoga o próbkę lub choćby nazwę podawanej przez niego karmy. Pozwoli to na uniknięcie ewentualnych problemów z żołądkiem spowodowanych nagłą zmianą diety.

Oczywiście nic nie stoi na przeszkodzie, by w późniejszym okresie przestawić pupila na inny pokarm.

Dieta kota jest bardzo ważną sprawą, gdyż wpływa na jego zdrowie. Pamiętajmy, że rodzaj pożywienia musi być dostosowany do wieku i kondycji futrzaka. Jeśli nasz przyszły pupil jest osobnikiem dorosłym, potrzebować będziemy karmę dla kotów dorosłych. A jeśli zamierzamy wziąć pod swój dach kociaka – karmę dla kociąt.

Prócz karmy potrzebne nam będą jeszcze miski. Sugerowałbym zakupić od razu

trzy sztuki – jedną na karmę sucha, jedną na karmę mokrą i jedną na wodę – co jest bardzo wygodnym rozwiązaniem. Materiał z którego są wykonane jest jakby sprawą drugorzędną .


# Kuweta i żwirek dla kota


W następnej kolejności powinniśmy zadbać o odpowiednią kuwetę. Artykuł ten jest niezbędny, gdy zwierzak nie wychodzi z domu, ale przydać się też może w przypadku kota wychodzącego. Na rynku zoologicznym znajdziemy różne modele kuwet, które dzielimy na dwie podstawowe grupy:  kuwety otwarte i kuwety zamkniete.

Za każdym z modeli przemawiają inne cechy użytkowe, ale podobnie, jak w przypadku karmy, na początek najlepiej wybrać taką toaletę, do której zwierzak jest przyzwyczajony. A jeśli tak się złożyło, że nie nauczył się jeszcze z niej korzystać, najwłaściwszą wydaje się kuweta otwarta. W przypadku bardzo małych kociąt warto rozważyć zakup kilku sztuk, by ustawić je w paru miejscach w mieszkaniu – chodzi o to, by maluch miał toaletę zawsze „pod ręką”. Nie zapomnijmy o łopatce do wybierania nieczystości !

Wybór właściwego żwirku dla kota także ma znaczenie. Kryteriów jego wyboru jest bardzo wiele, jednak podobnie jak w przypadku karmy i kuwety, dobrze jest na początek zdecydować się na taki, z którego nasz przyszły czworonożny domownik już korzystał. Tak będzie najbezpieczniej.

Oczywiście, później można kota próbować przyzwyczajać do innego rodzaju kociej ściółki, jednak róbmy to stopniowo i z rozmysłem, gdyż takie próby mogą go zniechęcić do korzystania z toalety. Istotny jest tu zwłaszcza zapach nowego żwirku, który może się naszemu kotu po prostu nie spodobać.


# Pozostałe akcesoria dla kota


Na liście zakupów powinien się znaleźć ponadto drapak dla kota – chyba że poszarpane obicia foteli i kanap oraz ślady pazurów na innych meblach nam nie przeszkadzają. Nie liczmy na to, że uda nam się przekonać pupila, by zaprzestał ostrzenia o nie pazurów. Wybór drapaków jest również spory, a każdy rodzaj ma swoje wady i zalety. Najważniejsze, by był odpowiedniej wielkości i stabilny.

Warto kupić także transporter dla kota. Nawet jeśli nie zamierzamy z pupilem wyjeżdżać na wakacje, od czasu do czasu trzeba będzie go zabierać do lekarza weterynarii.

Kwestia zakup smyczy z szelkami do wyprowadzania na spacer jest zależna od wieku naszego nowego podopiecznego. Kociaki w wieku kilku miesięcy chłoną nowe doznania i uczą się wielu rzeczy, podczas gdy starsze do nauki skłonne są już mniej. Te drugie, żyjąc dłużej nabierają z czasem pewnych przyzwyczajeń z których łatwo nie rezygnują. Do takich należy m.in. całkowita swoboda, a próba jej ograniczenia poprzez ubranie szelek kończy się zazwyczaj sprzeciwem zwierzęcia, a co za tym idzie pewnym stresem dla niego. Pamiętajmy o tym i nie forsujmy na siłę pewnych rozwiązań.

I jeszcze legowisko dla kota, by miał on swoje i tylko swoje miejsce w mieszkaniu, choć prawdą jest, nie wszystkie futrzaki chcąc sypiać na swych posłaniach. Popularnością wśród kotów cieszą się tzw. budki dla kotów, w których mogą się schować. Godne uwagi są również hamaki na kaloryfer – idealne w okresie jesieni i zimy.

Nie zapomnijmy też o akcesoriach do pielęgnacji kota. Mowa tu przede wszystkim o szczotkach i grzebieniach, które należy dobrać do rodzaju okrywy włosowej zwierzaka. Przydadzą nam się też cążki do przycinania pazurków.

Listę zakupów zamykają zabawki dla kota. Zwłaszcza kocięta ich potrzebują, choć dorosłe koty także lubią się bawić. Przy zakupie zwróćmy uwagę na to, czy produkt jest dla kota bezpieczny.