---
title: 'Zabawki dla kota'
excerpt: 'Obcując przez wiele lat z kotami w każdym wieku – od urodzenia do starości – człowiek sporo się o nich uczy. Jak się nimi opiekować, co lubią, a nawet tego, jakie zabawki futrzakom kupować. A trzeba przyznać, że wybór zabawek dla kotów mamy spory (choć i tak jeszcze nie tak wielki, jak zabawek dla psów).'
coverImage: '/kot.png'
date: '2021-03-16T05:35:07.322Z'
url: 'porady/nasi-pupile/kot/pies-czy-kot'
ogImage:
  url: '/public/kot.png'
---

# Jakie zabawki kupić kotu?              

Obcując przez wiele lat z kotami w każdym wieku – od urodzenia do starości – człowiek sporo się o nich uczy. Jak się nimi opiekować, co lubią, a nawet tego, jakie zabawki futrzakom kupować. A trzeba przyznać, że wybór zabawek dla kotów mamy spory (choć i tak jeszcze nie tak wielki, jak zabawek dla psów).

Z futerkiem i piórkami – takie zabawki dla kotów zawsze się sprawdzają i nigdy nie zawodzą. Dlaczego? Dlatego, że przypominają naszym pupilom ich naturalną zdobycz – gryzonie i drobne ptaki. Nie bez przyczyny futrzanym zabawkom nadaje się często kształt myszek. Forma jednakże nie ma tu praktycznego znaczenia. Futrzana myszka ani nie pachnie, ani nie zachowuje się jak prawdziwy gryzoń. Co nie zmienia faktu, że przyjemnie mu się taką zabawką bawić.Tymi zabawkami koty bawią się zwykle same, choć z powodzeniem mogą one służyć wspólnej zabawie z opiekunem. Moją Dzidka na przykład uwielbiała aportować takie futrzane myszki i kulki, choć jej ulubioną zabawką był mały pluszowy misiek (specjalne zabawki-pluszaki dla kotów także pojawiają się na sklepowych półkach).

Skoro o wspólnej zabawie kota i jego opiekuna mowa, to w tym przypadku polecałbym zakupić coś, co nosi określamy mianem wędki dla kota. Jakby kto nie wiedział, zabawki te rzeczywiście wyglądają jak wędki: kijek, sznurek i „przynęta” na końcu sznurka (piórka, futrzana kulka lub coś tam innego).

Nie znam kota, który by nie lubił wędek, a jeśli jeszcze na końcu wiszą piórka... Coś wspaniałego! Ale uwaga, lepiej z taką zabaweczką futrzaka samego nie zostawiać. Istnieje bowiem ryzyko, że kociak zaplącze się w sznurek, owinie go sobie wokół szyi i udusi się.


# Zabawki interaktywne dla kotów

Ostatnimi czasu przybywa tzw. zabawek interaktywnych. To dość szerokie określenie, które odnosimy do zabawek „reagujących” na kocią aktywność. Klasycznym przykładem może być tu tunel z piłką, którą kot popycha łapką, a piłka odbija się od końca tunelu i wraca do niego. Mam taką w domu – najbardziej uwielbiają ją kocięta, dorosłe futrzaki nie specjalnie już się nią interesują.

Najlepsze zabawki interaktywne zmuszają koci mózg do pracy. Na przykład wtedy, gdy zwierzak musi wymyślić, jak dostać się do ukrytego wewnątrz zabawki przysmaku. Z tego powodu zabawki tego rodzaju najbardziej wskazane są dla maluchów, których centralny układ nerwowy jeszcze się rozwija.