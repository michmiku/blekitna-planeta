---
title: "Coś o karmieniu"
excerpt: "Duży nacisk kładzie się ostatnio na żywienie kotów zgodnie z ich naturą. Mamy tu na myśli głównie stosowanie diety, która w jak największym stopniu odzwierciedla wrodzone potrzeby pokarmowe naszych pupili. I słusznie. Sądzę jednak, że określenie „zgodnie z naturą” można odnieść również do sposobu karmienia kota, czyli między innymi do częstotliwości serwowania mu posiłków."
coverImage: "/cat_food_2.jpg"
date: "2021-03-16"
url: "porady/nasi-pupile/kot/pies-czy-kot"
ogImage:
  url: "/cat_food_2.jpg"
---

# Jak często karmić kota?

Duży nacisk kładzie się ostatnio na żywienie kotów zgodnie z ich naturą. Mamy tu na myśli głównie stosowanie diety, która w jak największym stopniu odzwierciedla wrodzone potrzeby pokarmowe naszych pupili. I słusznie. Sądzę jednak, że określenie „zgodnie z naturą” można odnieść również do sposobu karmienia kota, czyli między innymi do częstotliwości serwowania mu posiłków.

# Koty lubią jadać często, ale małymi porcjami

Nasi pupile, koty domowe lubią jadać wielokrotnie w ciągu doby, pobierając za za każdym razem niewielkie ilości pokarmu. Ma to zapewne związek z faktem, iż ich naturalna zdobycz raczej nie cechuje się dużymi rozmiarami. Koty najchętniej łowią takie zwierzęta, jak drobne gady, gryzonie, małe ptaki, a nawet owady. Nie ma wątpliwości, że jedna taka zdobycz nie zaspokoi ich dziennego zapotrzebowania na pokarm, zmuszone są więc polować kilkakrotnie w ciągu doby.

Wychodzi na to, że jedzenie najlepiej serwować kotu kilkakrotnie w ciągu dnia, ale małymi porcjami. W przypadku mokrych karm, które szybko ulegają zepsuciu, również się to częstemu napełnianiu kociej miski. Istnieją jednak suche karmy dla kotów, które długo zachowują świeżość, więc możemy całą dzienną dawkę karmy nasypać do miski. A nawet zapewnić kotu stały dostęp do suchej karmy. Osobiście uważam, że takie rozwiązanie jest najlepsze – mając jedzenie stale do swej dyspozycji, zwierzak je wówczas, gdy ma na to ochotę.

# Stały dostęp do karmy dla kota – czy to zdrowe?

Wielu kocich opiekunów ma jednak pewne obawy, czy stały dostęp do pożywienia nie odbije się negatywnie na zdrowiu kotu. Zapewniam was, że stosuję ten sposób żywienia kotów od bardzo dawna, wychowałem w ten sposób wiele pokoleń futrzaków i nie zaobserwowałem żadnych negatywnych skutków.

Zdrowe fizycznie i emocjonalnie koty nie wykazują tendencji do przejadania się. A mając stale pełną miskę nie czują potrzeby najadania się na zapas. Nadmierne łaknienie natomiast ma pojawia się u nich zwykle wówczas, gdy wydzielamy im karmę.

Z doświadczenia wiem, że ewentualne problemy związane z jedzeniem, wynikają najczęściej z niewłaściwej diety. Źle dobrana do indywidualnych potrzeb karma dla kota, nieodpowiednie smakołyki, serwowane w dużych ilościach – to tak naprawdę szkodzi naszym pupilom.
