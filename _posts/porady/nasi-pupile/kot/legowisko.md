---
title: 'Legowisko dla kota'
excerpt: 'Koty znane są z tego, że potrafią spać niemal wszędzie, nawet w miejscach na pierwszy rzut oka wyjątkowo się do drzemki nie nadających. Nie oznacza to jednak, że nie możemy kupić naszemu pupilowi specjalnego kociego posłanka. Tylko jakie legowisko dla kota wybrać?'
coverImage: '/kot.png'
date: '2021-03-16T05:35:07.322Z'
url: 'porady/nasi-pupile/kot/pies-czy-kot'
ogImage:
  url: '/public/kot.png'
---

# Jakie legowisko dla kota?

 

Koty znane są z tego, że potrafią spać niemal wszędzie, nawet w miejscach na pierwszy rzut oka wyjątkowo się do drzemki nie nadających. Nie oznacza to jednak, że nie możemy kupić naszemu pupilowi specjalnego kociego posłanka. Tylko jakie legowisko dla kota wybrać?

 

# Czy rodzaj legowiska dla kota ma znaczenie?

 

Koty to indywidualiści, więc to co jednemu będzie się bardzo podobać, innemu może być obojętne. Z doświadczenia wiem jednak, że większość naszych kochanych pupili lubi sypiać w budkach dla kotów. Zapewne wynika to z wrodzonej tendencji do chowania się w różnych zakamarkach i poczucia bezpieczeństwa jakie wiąże się z odpoczynkiem w "zabudowanym" miejscu. Ten typ legowiska wykonany jest zwykle materiałów, które można prać w pralce, czyli łatwo utrzymać go w czystości.

 

"Kociarze" często kupują swoim pupilom legowisko otwarte, które nie ma swojej nazwy, a które ja nazywam klasycznym. Na pewno domyślacie się, o ci mi chodzi – to najczęściej spotykany w sklepach zoologicznych typ zwierzęcego posłania. Też się one sprawdzają, na przykład niektóre z moich futrzaków bardzo je lubiły. Takie legowiska dla kotów można położyć na parapecie, dzięki czemu zwierzak może wylegiwać się w słońcu, choć prawdę mówiąc na parapet lepiej nadają się koci materacyk.

 

# A może hamak dla kota?

 

Specyficznym rodzajem legowisk dla kota są hamaki, które wiele futrzaków wręcz uwielbia. W sklepach zoologicznych spotkać można różne ich rodzaje – niektóre z nich mają własne stelaże do zawieszania. Warto, jak sądzę, rozważyć zakup takiego kociego łóżka, a szczególnie legowiska-hamaka na kaloryfer dla kota. Jak łatwo się domyśleć mocujemy je na kaloryferze, by kociaki mogły się wygrzewać, co sprawia im wielką przyjemność. Z oczywistych względów taki rodzaj legowiska dla kota sprawdza się głównie zimą.