---
title: "Czym karmimy?"
excerpt: "Podejmując decyzję o powiększeniu rodziny o czworonożnego członka, musimy liczyć się z koniecznością zakupu pewnych niezbędnych dla niego rzeczy. Do sklepu zoologicznego po wyprawkę dla kota warto wybrać się zanim jeszcze zwierzak zawita do naszego domu."
coverImage: "/cat_food.jpg"
date: "2021-03-16"
url: "porady/nasi-pupile/kot/pies-czy-kot"
ogImage:
  url: "/cat_food.jpg"
---

# Jaką karmę wybrać dla kota?

Obiektywnie rzecz biorąc, wybór karmy dla kota jest łatwiejszy niż karmy dla psa, choć wielu ich opiekunów może być innego zdania. Niemniej jednak różnice między przedstawicielami kociego rodu są mniejsze niż między osobnikami należącymi do psiego gatunku, a to ma wpływ na dobór diety. Co zatem bierzemy pod uwagę?

# Karma dla kota - kryterium wieku

Najważniejszym kryterium wyboru karmy dla kota jest wiek pupila. Kocię, kot dorosły, koci senior – na każdym z tych trzech etapów zwierzak potrzebuje innej diety i w zasadzie nie ma potrzeby tłumaczyć dlaczego, prawda? Najprościej ująć to tak: kociak rośnie i rozwija się, kot dorosły już nie, a u staruszka pojawiają się problemu wieku starczego.

Szczególnie istotny jest etap „kocieństwa”, gdyż ciało naszych pupili ulega wówczas szybkim przemianom. Prawidłowe żywienia na tym etapie ma duży wpływ na wygląd i zdrowie w dorosłym życiu. Rzecz jasna podawania właściwej karmy jest ważne bez względu na wiek kota.

# Karma dla kota – inne potrzeby

Jeśli wzięliśmy już pod uwagę wiek naszego pupila, nadszedł czas na inne jego cechy, czyli jego indywidualne potrzeby. A zatem patrzymy, czy nasz kot wychodzi na dwór czy całe życie spędza w dom; jest kastrowany czy nie; ma prawidłową wagę, nadwagę czy niedowagę; jest zdrowy czy coś mu dolega.

Producenci karm dla kotów starają się jak najlepiej dopasować swoje produkty do indywidualnych potrzeb zwierzaków. Na sklepowych półkach możemy zatem znaleźć karmy dla kotów kastrowanych, karmy dla kotów z nadwaga, dla kotów o wrażliwym przewodzie pokarmowych, ze skłonnością do alergii itd.

Pewnym minusem może wydawać się fakt, że taka różnorodność dotyczy praktycznie tylko karm dla kotów dorosłych. Zróżnicowanie karm dla kociąt lub kotów starszych jest o wiele, wiele mniejsze.

# Karma dla kota – sucha czy mokra?

Pozostała jeszcze kwestia wyboru między mokrą a suchą karmą dla kota. Różnice między nimi są tak duże, że właściwie jest to temat na osobny artykuł. Dotyczą między innymi trwałości, różnorodności produktów i smaków itd.

Moim zdaniem, więcej argumentów przemawia za żywieniem kotów suchymi karmami. Mogą one stanowić jedyny składnik kociej diety albo jej podstawę. Mokre karmy natomiast są doskonałym uzupełnieniem kociego menu.
