---
title: 'Żółwie lądowe'
excerpt: 'Zarówno żółw grecki, jak i żółw stepowy są zwierzętami, których hodowla pod wieloma względami jest prosta. Należy pamiętać jednak o odpowiednim dla nich zbiorniku,diecie oraz o regularnych zabiegach gwarantujących higienę zarówno samego zwierzęcia jak i otoczenia w którym przebywa. Oba wspomniane gatunki należą do najpopularniejszych odmian żółwi lądowymi.'
coverImage: '/zolw1.jpg'
date: '21.05 2021r.'
---

Zarówno żółw grecki, jak i żółw stepowy są zwierzętami, których hodowla pod wieloma względami jest prosta. Należy pamiętać jednak o odpowiednim dla nich zbiorniku,diecie oraz o regularnych zabiegach gwarantujących higienę zarówno samego zwierzęcia jak i otoczenia w którym przebywa. Oba wspomniane gatunki należą do najpopularniejszych odmian żółwi lądowymi.

 

# Żółw grecki

 

Żółw grecki w naturalnym środowisku żyje na słonecznych i leśnych terenach południowej Europy. Nie lubi wilgotnych miejsc, szuka raczej suchych łąk i zarośli. To prawdziwy indywidualista, choć trzeba przyznać, że raczej przyjacielski. Lubi aktywność, więc potrzebuje sporo przestrzeni. Piękne żółwie greckie mają zaokrąglony karapaks, który pokryty jest deseniem w kolorze czarno-żółtym. Samice są zwykle większe (20-30 cm) od samców (15-25 cm). Zanim kupimy żółwia powinniśmy przygotować dla niego terrarium, którego podłoże wykładamy korą. Musi panować w nim temperatura w granicach 26-32°C. Nie zapominajmy o kryjówkach, ponieważ żółwie chętnie się chowają. Wilgotność powinna być odpowiednio niska – w granicach 60%. Do terrarium można wstawić basenik z wodą. Żółwie greckie kąpią się chętniej niż na przykład żółwie stepowe.

![zolw-grecki](/zolw1.jpg)


# Żółw stepowy

 

Żółw stepowy jest gatunkiem średniej wielkości, najczęściej nie osiąga rozmiarów większych niż 23 cm, chociaż zdarzają się większe osobniki. Oczywiście wielkość w dużej mierze będzie zależała od rozmiaru terrarium w jakim będzie mieszkał nasz podopieczny,a że niezły z niego „łazik” dno powinno mieć odpowiednią powierzchnię.W naturalnym środowisku żółw stepowy zamieszkuje suche i skaliste stepy środkowoazjatyckie. Karapaks tego żółwia jest w kolorze oliwkowozielonym, a łapy ciemne i w kilku miejscach żółtawe. Na wszystkich kończynach ma po cztery pazury, podczas gdy inne żółwie mają po pięć. Są aktywne głównie w dzień, nad ranem i wieczorem. Powinniśmy zwracać baczną uwagę na dietę żółwia stepowego.

 

# Dieta żółwia stepowego i greckiego

 

Dbajmy o to, aby była ona urozmaicona. Wiosną i latem kiedy roślinność łąkowa obficie wegetuje korzystajmy z zieleniny, takiej jak: babka zwyczajna i lancetowata, fiołek, koniczyna, mniszek lekarski czy pokrzywa. W zimniejszych miesiącach starajmy się o alternatywę w postaci dostępnych w sklepach innych roślin jak rukola. Pamietajmy,że osławiona i uchodzaca do niedawna za podstawę diety wielu zwierząt sałata w ogóle nie powinna być podawana ze względu na zawartość niekorzystnych substancji. Można za to karmić suszem dostępnym w sklepach zoologicznych (gotowe mieszanki ziół i kwiatów). Żółw powinien również otrzymywać witaminy i wapno. Jako smakołyk można podać kawałek banana, arbuza czy ogórka.

 

To odporne i wytrzymałe zwierzęta, łatwe w hodowli pod warunkiem przestrzegania wszelkich zasad właściwych trzymaniu w domu zwierząt egzotycznych, nie występujących naturalnie w naszej szerokości geograficznej. Podstawa to odpowiednio wentylowany zbiornik (zawsze terrarium,a nie akwarium) wyposażony w dwa żródła światła z czego jedno zadba o odpowiednią temperaturę,drugie zaś o konieczną ilość promieni UVB (10,0 %),potrzebnych gadom do odpowiedniej gospodarki witaminą D3 odpowiedzialną za kwestie właściwego rozwoju szkieletu (a w przypadku żółwi także i skorupy)

Gady te są raczej spokojne i nie wymagają wielu zabiegów pielęgnacyjnych. Co do samego żólwia wskazane są okresowe kąpiele w letniej wodzie stymulujące zwierzę do wypróżniania się i tym samym do oczyszczania jelit z odchodów. Pamiętajmy,że podczas takich kąpieli temperatura wody powinna oscylować pomiędzy 32-35 stopnia. Poziom wody podczas kąpieli powinien pozwalać na swobodne trzymanie głowy gada ponad nim. Jeśli chodzi o terrarium to należy przede wszystkim regularnie czyścić go z resztek pożywienia i odchodów zwierzęcia. Zwracajmy uwagę na podłoże jakie zastosujemy. Nie jest dobrym rozwiazaniem stosowanie w tym celu piasku, który zjedzony celowo lub przypadkiem wraz z pokarmem, potrafi bardzo poważnie uszkodzić delikatny układ pokarmowy gada. Jako dobrą alternatywę można wymienić drewienka bukowe, które mają przyjemny zapach,a dodatkowo bardzo dobrze chłoną płynne nieczystości wydalane przez naszego podopiecznego. Oczywiście takie podłoże również wymaga okresowej wymiany.

W ciepłe dni możemy wziąć żółwia na dwór, musimy jednak pilnować, aby był bezpieczny podczas takiego spaceru. Wbrew opinii większości niedoświadczonych osób żółw nie jest to powolne i łatwe w upilnowaniu zwierzę. Potrafi bowiem z dużym uporem forsować wszelkie przeszkody i szybko przemieszczać się z miejsca na miejsce,a niedopilnowany znika w wysokiej trawie,lub napotkanej jamie. Pamiętajmy o tym dając mu swobode na łące czy w ogrodzie, byśmy nigdy nie tracili go z oczu. Idealnym rozwiązaniem na letnie spacery będzie specjalny wybieg (nie terrarium w którym na słońcu żółw się „ugotuje” !). Na nim nasz żółw zażywał będzie kąpieli słonecznych bardzo korzystnie wpływających na jego zdrowie i witalność. Jeżeli odpowiednio się o niego dba praktycznie nie choruje. Wymienione gatunki mogą dożyć nawet 60 lat.