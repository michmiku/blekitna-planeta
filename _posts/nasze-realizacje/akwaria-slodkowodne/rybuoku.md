---
title: 'Realizacja w stylu rybuoko'
excerpt: 'Współczesne aranżacje akwarystyczne stosunkowo często wzorują się obecnie na japońskich stylach w których bazuje się na wykorzystaniu kamieni,oraz korzeni jako głównych elementów wystroju. Stanowią one,obok roślinności podstawę takich stylów jak Ragwork, Mizube, Iwagumi, czy Ryuboku.'
coverImage: '/rybuoko.jpg'
date: '21.05 2021r.'
---

# Realizacja w stylu rybuoko

Współczesne aranżacje akwarystyczne stosunkowo często wzorują się obecnie na japońskich stylach w których bazuje się na wykorzystaniu kamieni,oraz korzeni jako głównych elementów wystroju. Stanowią one,obok roślinności podstawę takich stylów jak Ragwork, Mizube, Iwagumi, czy Ryuboku.

W tym ostatnim ze stylów wykonana jest nasza najnowsza realizacja z której dumny jest zarówno nasz klient jak i my sami, stąd parę słów na jej temat w artykule poniżej.

 Styl Ryuboku uznawany jest za najstarszy pośród wszystkich stylów proponowanych przez japońskich akwarystów,a w kreowaniu podwodnych krajobrazów opiera się na harmonijnym połączeniu wodnej roślinności,kamieni,a także korzeni. Te ostatnie jednak,w odróżnieniu np.od stylu Mizube powinny znajdować się poniżej wodnej toni, nie zaś wystawać ponad nią i właśnie taki charakter najbardziej przypadł do gustu naszemu klientowi, który w listopadzie zeszłego roku zdecydował się na realizację tego niesamowitego akwarium o wymiarach 185 x 90 x 70.Warto nadmienić w tym miejscu,że cały zbiornik wykonany został ze szkła optiwhite,które poprzez unikalną technologie zastosowaną do jego produkcji, charakteryzuje się nieprawdopodobną wręcz przejrzystością. Do wykreowania toni zostały wykorzystane kamienie z rodzaju Seiryu, korzenie, oraz roślinność z gatunków: Limnophila pinnatifida,Cryptocoryne wendtii brown,Cryptocoryne becketii,oraz Microsorium trident, Echinodorus tenellus i Bolbitis heudelotti. Bogactwa wodnej flory dopełniły mchy ( Peacock i Christmas),oraz roślina z gatunku Eleocharis parvula, która posadzona w podłożu typu soil perfekcyjnie imituje trawnik. 

Kluczową kwestię w akwariach roślinnych stanowi specjalistyczne nawożenie, które w przypadku omawianego zbiornika zapewnił nasz partner duńska firma TROPICA. Jej produkty z serii Aquarium Soil, oraz Aquarium Soil Powder zostały wykorzystane do pokrycia całego dna o powierzchni ponad półtora metra kwadratowego, zaś jako bazę nawozów płynnych wykorzystywaną w ciągłej pielęgnacji akwarium stosujemy produkty z serii Plant Growth Specialised Fertilizer. Omawiany zbiornik został także wyposażony w instalację CO2,a także system półautomatycznego podmieniania wody skracającego do minimum czas okresowych zabiegów pielęgnacyjnych.

Warto zatrzymać się na chwilę przy zastosowanym tu oświetleniu, które jest jednym z najnowocześniejszych rozwiązań dostępnych obecnie na rynku akwarystycznym. Mowa o trzech belkach ZETLIGHT Qmaven 6400 o mocy 160 Wat każda. Wyposażone są one w specjalne lampy ledowe imitujące praktycznie każde stadium dnia od wschodu słońca począwszy,poprzez natężenia światła podczas burzy,a na zachodzie słońca skończywszy. Tak skonstruowane widmo zapewnia niepowtarzalne wrażenia dla obserwatora, ale przede wszystkim ma kolosalne znaczenie w przypadku zachowania,wybarwienia i wzrostu roślin. Dodatkowym udogodnieniem dla akwarysty jest tutaj system zdalnego sterowania pilotem, dzięki któremu możemy korygować światło z pewnej odległości, obserwując jednocześnie czy efekty są zadowalające.

Całości technicznej strony naszego projektu dopełniły dwa bardzo wydajne filtry kubełkowe firm : EHEIM Professionel 3 2180 termofiltr (wyposażony w zintegrowaną grzałkę) ,oraz FLUVAL (FX 6).
Poniżej szczęśliwy właściciel razem ze swoją prawie 1200 litrową dumą, oraz kilka innych ujęć jego akwarium.

![rybuoko](/rybuoko.jpg)

![rybuoko2](/rybuoko2.jpg)

![rybuoko3](/rybuoko3.jpg)

![rybuoko4](/rybuoko4.jpg)

![rybuoko5](/rybuoko5.jpg)